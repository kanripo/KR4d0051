# -*- mode: mandoku-view; -*-
#+TITLE: 錢塘集
#+DATE: 2015-08-24 23:51:55.307925
#+PROPERTY: ID KR4d0051
#+PROPERTY: BASEEDITION WYG    
#+PROPERTY: JUAN 提要
<pb:KR4d0051_WYG_000-1a>¶
欽定四庫全書　　　　　集部三¶
　錢塘集　　　　　　　　别集類二(宋/)¶
　　提要¶
　　　　(臣/)等謹案錢塘集十四巻宋韋驤撰驤字子¶
　　　　駿錢塘人皇祐五年進士除知袁州萍鄉縣¶
　　　　厯福建轉運判官主官主中出為䕫路提刑¶
　　　　建中靖國初除知明州丐宮祠以左朝議大¶
　　　　夫提舉杭州洞霄宫卒其事蹟不見於宋史¶
<pb:KR4d0051_WYG_000-1b>¶
　　　　而集中所載袁狀祭文諸篇署銜尚存可以¶
　　　　得其大概焉端臨經籍考有錢塘韋先生集¶
　　　　十八巻宋史藝文志巻數亦同是編原本十¶
　　　　六巻前有収藏家題識宋板韋驤集係明呉¶
　　　　寛家藏本原關第一第二巻實止十四巻檢¶
　　　　勘書中凡構字皆空闕而注其下云太上皇¶
　　　　帝御名當由孝宗時刋本抄傳特所闕兩巻¶
　　　　諸本皆同今已末由考補耳驤少以詞賦知¶
<pb:KR4d0051_WYG_000-2a>¶
　　　　名王安石最稱其借箸賦而集中未見考宋¶
　　　　史藝文志驤别有賦二十巻當别在賦集之¶
　　　　内而今佚之矣其古體詩亦已不完而梗概¶
　　　　尚具觀其氣格大抵不屑屑于規橅唐人而¶
　　　　密詠恬吟頗有自然之趣雜文多安雅有法¶
　　　　而四六表啓為尤工其精麗流逸已闕南宋¶
　　　　一派雖未能接跡歐梅要亦一時才傑之士¶
　　　　也謹釐改目次即所存之本以第三巻為第¶
<pb:KR4d0051_WYG_000-2b>¶
　　　　一定為一十四巻著之於録屢經傳寫脱落¶
　　　　頗多世無别本其可知者隨文校正其不可¶
　　　　知者則姑從闕疑之義焉乾隆四十六年五月恭¶
　　　　校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
